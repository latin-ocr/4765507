28⁵

 

quae sacrorum administratione corporumque coelestium contemplatione implicita
a muneribus publicis domesticisque se abduxerat, quam utramque ex illo reli-
gionis depravatae genere, quo homines, veri dei obliti, naturam ejusque vires
consecraverant, natam esse supra monuimus, sive ita animo effinxit, sive, id,
quod probabilius videtur, antiquum mythum sequutus est, nominibus Aegyp-
tiorum et Danaidum involutam ex Aegypto in Graciam venisse, sed ibi con-
sistere non potuisse ostendit. Adventum Danaidum et, quae cum eo cohaere-
bant, libro, quem Supplices inscripsit, satis exposuit. Reliqua, quum maior
didascaliae pars perierit, cogitatione sunt explenda. Quod etsi per se certo
fieri nequit, tamen ex iis, quae sunt inchoata, et quae sunt alias tradita,
cognoscere possumus, has fere fuisse Aeschyli sententias. Prioris vitae ratio
minime conveniebat Graecorum moribus, quippe qui probe intelligerent, homi-

, nes non ita esse generatos, ut corporis voluptatibus servirent, sed ut libi—

dines animique impetus non rectos coercerent, omnemque vitam ita modera-
rentur, ut menti ac rationi omnium rerum potestas dominatusque esset. Ita-
que, ut est in fabula, omnes Aegypti filii, excepto Lynceo, quemadmodum
convenerat inter Danaum et filias, ab his nocturno tempore sicis perfossi ceci-
derunt. Hic totus rei actus, quo Danaus cum fratris filiis in gratiam se redire
velle simulaverat, et eos postea, sponsalibus rite factis, ex insidiis per filias
necari jusserat, quum in eo omnis vis tragica esset posita, medium trilogiae
locum obtinebat, sed nomen ejus ad tempora nostra non pervenit. Item altera
vitae ratio, etsi priori multo praestantior et hominum conditione multo dignior,
Graecis probari non poterat3 nam haec gens ita sentiebat, religionem princi-
pium quidem esse totius vitae humanae, ad eamque omnes res esse revocan-
das, verumtamen non esse concedendum, ut ea vim exerceret reliquis vitae
partibus et hominum societati perniciosam3 hoc autem fieri, quum singuli, im-
memores praecepti, homines hominum causa esse ortos, ut otiosi sensns titilla-
tione quadam ex religione sumta permulcerent, publicis commodis deessent,

et eos etiam poena esse adficiend0s‚ quum, dummodo hoc sibi liceret, vel ,

scelus in se admittere non vererentur. Ita Graeci sentientes, judicio consti-
tuto, quod a Danai filiabus undequinquaginta commissum erat, vindicandum esse
existimaverunt, et ipsi dii hoc judicium ratum esse voluerunt, poenam illis
irrogantes, ut apud inferos cribris aquam haurirent, quo omnes mortales ad-
monerentur, qui ad hominum societatem adjuvandam nihil studii, nihil operae,
nihil facultatum conferret, eum agere vitam ”inertem atque inutilem3 Hyper-
mnestram autem, quae sponsi vitae pepercerat, nec a matrimonio declinaverat,
quum a patre accusata esset, ipsa Venere dea eam defendente, sceleris crimine
absolverunt. Hoc judicium et de undequinquaginta filiabus et de Hyper-

