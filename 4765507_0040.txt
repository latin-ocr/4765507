52

 

est quidem hujus quaestionis, dijudicare, quatenus ita sentientes id, quod verum
est, vel viderint, vel non viderint, sed inde tamen intelligi potest, hominibus,
qui in ea opinione versarentur, probari non potuisse religionis genus, in quo
initia ac semina vitae commodis humanae societatis inimica inessent. Hanc ob
caussam ab hujus nationis moribus non abhorret, quum traditur, et Aegyptios,
qui, omni honestate repudiata, corporis voluptatibus indulsissent, in graecam ter-
ram egressos, vi illata, periisse, et Danai filias, quae aspernantes conditionem,
qua natae* essent, sponsos necassent, justas debitasque poenas persolvisse·
Existimabat enim, ubi divina et humana sapienter permixta essent, ibi com-
munem salutem augeri, et civitatem, quae hoc legibus sanxisset, id, quod
vellet, facillime consequuturam esse. Itaque Argivi Hypermestram, quae
Lynceo pepercerat, nec matrimonium detrectaverat, quum a Danao accusata
esset, quod contra jussum fecisset, omni culpa liberarunt.

Hauc esse totius fabulae summam, et· hinc maxime perspici posse puto,
quid Graeci, quum illam fingerent, praecipere voluerint. Narrabant eam ho-
mines sapientes, ut multitudo imperita facilius perciperet, qua lege ac ne-
cessitate divina adtingerent humana. Ut enim corpus mente atque ratione,
quae in eo esset, dignitatem aliquam nancisceretur, nec tamen, propter quod
creatum esset, id efficere desineret, sic genus quoque humanum, etsi ad
majus quoddam, quam ad ea, quae natura disideraret, explenda sactum et ita
genitum esset, ut religionis vi ad dei similitudinem accederet, tamen censebant
ignoraturum esse, cur in hac vita esset, si id, quod ad eam pertineret, prorsus
sperneret ac rejiceret. Propterea amorem, hominum animis natura ingeneratum,
esse interjectum ac medium inter divina et humana, ut ea inter se consociaret,
et tanquam momentum esset, quo illa se complecterentur. Idcirco ad hanc '
Graecorum intelligentiam sensumque accommodatum est, quum in supplicibus
vv. 1016-18 Venus velut dea potentissima celebratur, eique una cum Junone
proximus a Jove locus adsignatur:

Κύπριδος δὀιῗκ οἷμελεΐ &s ——

σμὸς δ’δ’ εὔφρων· δύναται γάρ

Διὸς Hypsa σύν ε’Ῑεῖρσρι
et in Danaidibus non Cereri, quod ex cl. Stuhrii sententia arbitrareris, sed
Veneri partes sunt datae, ut caussam Hypermnestrae defendendam susciperet,

pacisque oratrix exsisteret.

Ex his igitur cognoscitur, a Graecorum certe moribus atque eruditione
non abhorruisse, mythum, qui est de Io ejusque progenie, quemadmodum ex-
plicui, sic interpretari. Sed etiam Aeschylum, quum hunc mythum scenice
ornaret, eadem respexisse et in mente agitasse, id cum ex animi pietate ejus,

