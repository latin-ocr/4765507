8

 

alias sine caussa res non repetivisse scimus, commovere potuisset, ut in tra-
goedia nostra id faceret, nisi ejusmodi aliquid, quod diximus, spectasset? Id
autem si statuimus, veri simillimum est, eum, quod inter utrumque hunc my-
thum interjectum erat, silentio non praeteriisse, praesertim quum in eo caussa
rerum, quae postea gererentur, quaerenda esset. Quamquam haec in opinione
sunt posita, tamen in Supplicibu· ipsis nonnulla reperiuntur, ex quibus colli-
gas, rem ita fuisse; maxime vero colloquium, quod Pelasgus rex maus—22,
ut exploraret Danai filias, num verum dixissent ,· cum iis de ipsarum maioribus
seruit, indicio esse puto. Tota enim progenies Jus enumeratur, ejusque tam
gnarus est Pelasgorum rex, ut, unde ei haec notitia rerum exterarum venerit,
recte miremur. Quid igitur? nonne idem accidisset spectatoribus, et nonne
hic locus omni vi scenica caruisset, nisi antegressum esset aliquid, quod illis
certe planum fecisset, regem haec bene scire potuisse? Itaque non vereor,
ne temere dictum esse videatur, si contendam, aliam trilogiam, res, quae
in Aegypto actae essent, complectentem, huic nostrae antecessisse. Neque
hoc ab Aeschyli consuetudine alienum fuisse, ut fabulas, eodem tendentes,
binis vel ternis trilogiis persequeretur, id satis perspicuum erit, si tantummodo
cogitaverimus, quod ejus exstent nomina tragoediarum, ad Labdacidarum genus
pertinentium. Nam vix dubium est, quin Λοίιυς, Σφίγξ, omrem, deinde Νεμέα,
‘Em-02 ἐπ) Θήβας, φοίνισσα, deniquae Ἐλευσίνιοι, Ἐπίγονοι - Agyrina Σοίτυςοι sin-
gulae sint fabulae trium trilogiarum. Quodsi igitur idem a poeta in mythis,
qui de Jo ejusque progenie ferebantur, factum esse arbitramur, facile intelli—
gimus, postremae fabulae antecedentis trilogiae hoc maxime fuisse propositum,
ut doceret, quid Aegypti filii, consobrinarum amore incensi, primo per preces,
deinde per vim tentassent, ut eas, connubium et sua sponte et patris jussu
detrectantes, haberent in matrimonio. Hoc sumto, quum illi primas partes
agerent, Danaus autem, ex certamine, ob filias ejus orto, inferior discedens
et idcirco ex Aegypto fugiens, secundas sustineret, non est periculum, ne
erres, si putaveris, isti tragoediae Aegyptiorum nomen fuisse inscriptum. Ete-
nim ipsa fabulae ratio ejusmodi est, ut hanc conjecturam probabilem reddat.
Quamquam Supplices in principiis ita loquuntur, ut spectatorum animos ad
novi aliquid, quod immineret, advertere voluisse videantur, tamen ex iis, quae
de patruelium insolentia injuriisque queruntur, perspici potest, de his ipsas
multa silentio praeterire, quae, nisi ii, qui aderant, memoria iam tenuissent,
oratione fuissent explicanda. Nam ut unum idque solum tangam, quaerere licet,
quaenam fuerint injuriae, quae Aegypti filiis in crimine ponebantur, quum res
uxoria per se non haberet, quae sceleris loco putari, possent? Si nillil aliud
fecissent, nisi Danai filiabus matrimonii ineundi conditionem tulissent, omni culpa

