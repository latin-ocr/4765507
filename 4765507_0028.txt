 

“ revocatur, quum Chorus praeconis Aegyptii minis perterritus v. 86⁷ exclamet.

Μσῐ Γαῖ μα ’γοῖ et v. 869 Jovis opem invocans ita dicat· Ὠ βᾶ Γσῖς παῖ Zeu?

Sic quis arbitretur, concedi quidem posse, Aeschylum de mythis, qui de
Jo et Danaidibus fuissent, sic sensisse, idque quodammodo ex locis illis
concludi posse, sed inde nondum esse effectum, eum, quemadmodum dixissem,
sic de religionibus existimasse, vel hunc librum composuisse, ut, quid discri-
minis esset inter religionem graecam et religiones aliorum populorum, osten-
deret, ei alia argumenta, quae rei dubiae fidem faciant, ex ipsa tragoedia
nostra sumta. proponere non est difficile. Ex iis unum, quod plurimum habet
ponderiS, et quod maxime idoneum, duco' ad id, quod in quaestione versatur,
comprobandum, adferam. Cuique enim, qui Supplices kleget, mirum videa-
tur, quid caussae suerit, cur Aeschylus migrationem Jonis, quam in Pro-
metheo Vincto tam accurate ac copiose descripserat, in hac fabula, nulla
necessitate urgente, vv. 530—65 iterum eodem fere modo, verbis tantum
mutatis, narraret. Cogitate non possumus, eum, qui ingenii ubertate omnes
superaverit, eandem rem repetivisse, ut haberet, quo aliquid spatii explere
posset 3 itaque aliud quiddam quaerendum esse videtur, quo impulsus hoc
fecisse sit putandus. Id autem quod aut quale fuerit, non latet in occulto.
Vix enim dubitari potest, quin poeta spectatores monere voluerit, utramque
fabulam cognationis vinculo arctissimo inter se contineri, nec plane ab ipsis
intelligi posse, quo Supplices tenderent, nisi, quae in Prometheo praecepta
essent, memoria complecterentur. Quod si tenemus, facile nobis persuadebi-
mus, Aeschylum, quum has tragoedias scriberet, id maxime secum constituisse,
ut demonstraret, quantum ea religionis ratio, quam Graeci sequerentur, illi, quae
in civitatibus Asiaticis velAfricanis dominaretur, et quae naturae ejusque viribus
curam ac caerim0niam adferret, quovis modo praestaret, Ut igitur in Prome-
theo planum fecerat, novum deorum genus duce Jove Fulguratore longe ante-
cellere prisco opibus, intelligentia, concordia, sic in Supplicibus docet, in
disciplina graeca multo maiorem inesse vim ad vitam hominum formandam,
temperandam et optime instituendam. Atque ut hoc probaret, non fundamenta,
quibus alterautra religio constituta esset, inter se comparavit, sed, id quod
multo aptius erat ad fidem faciendam et poetam multo magis decebat, ¹incom-
moda, quae ex illa religione, quae in adoranda natura esset, in hominum
vitam redundarent, in popularium suorum conspectu posuit. Quod omnino de
hac re cogitavit, id his verbis comprehendi potest· Prisca religio et ea, qnam
plurimi populorum, ιιι orientis partibus habitantium, profitentur, greges: deterior,
videtur, quoniam in duplicem errorem rapit

